W
ieczorami szukałem tych, którzy znali dwór cesarza. Kiedyś byli ludźmi 
pałacu albo mieli tam prawo wstępu. 
N
ie zostało ich wielu. Część zginęła 
rozstrzelana przez plutony egzekucyjne. Inni uciekli za granicę albo siedzą w 
więzieniu znajdującym się w lochach tego samego pałacu: z
salonów strącono 
ich  do  piwnic.  Byli  też  tacy,  którzy  ukrywają  się  w  górach  albo  żyją  w 
klasztorach przebrani za mnichów.
Każdy    stara się przetrwać na swój sposób, wedle dostępnych mu możliwości. 
Tylko garstka pozostała w Addis Abebie, gdzie 
- 
okazuje się 
- 
najłatwiej zmylić 
czujność władz.
Odwiedzałem ich, kiedy było już ciemno. Musiałem zmieniać samochody i 
przebrania. Etiopczycy
są głęboko nieufni i nie chcieli uwierzyć w szczerość 
mojej  intencji:  miałem  zamiar  odnaleźć  świat,  który  został  zmieciony 
karabinami maszynowymi Czwartej Dywizji. Te karabiny są zamontowane na 
amerykańskich jeepach, obok siedzenia kierowcy.
Obsługują je 
strzelcy, których zawodem jest zabijanie. Z tyłu siedzi żołnierz, 
ten odbiera przez radiostację rozkazy. Ponieważ jeep jest odkryty, kierowca, 
strzelec  i  radiotelegrafista  mają  ciemne,  chroniące  przed  kurzem, 
motocyklowe okulary przysłonięte okapem hełmu. 
A więc nie widać ich oczów, 
a hebanowe, zarośnięte szczeciną twarze są bez wyrazu. Te trójki w jeepach są 
tak obyte ze śmiercią, że ich kierowcy prowadzą wozy w sposób samobójczy, z 
najwyższą szybkością wchodzą w gwałtowne zakręty, jeżdżą ulicami pod prąd,
wszystko rozpryskuje się na boki, kiedy nadciąga taka rakieta. Lepiej nie 
wchodzić im w pole ostrzału. Z radiostacji, które trzyma na kolanach ten z tyłu, 
rozlegają się wśród trzasków i pisków nerwowe głosy i krzyki. nie wiadomo, 
czy któreś z tych ochrypł
ych bełkotań nie jest rozkazem do otwarcia ognia.
Lepiej zniknąć. Lepiej skręcić w boczną uliczkę i przeczekać.
Teraz zagłębiłem się w kręte i pełne błota zaułki trafiając do domów, które 
na  zewnątrz  sprawiały  wrażenie,  że  są  opuszczone  i  że  nikt  w  nich  ni
e 
mieszka. Bałem się: domy te były obserwowane i mogłem wpaść razem z ich 
mieszkańcami. Bardzo to możliwe, ponieważ często przeczesują jakiś zaułek 
miasta, a nawet całe dzielnice w poszukiwaniu broni, wywrotowych ulotek i 
ludzi  starego  reżimu.  Wszystkie  do
my  podpatrują  się  teraz  nawzajem, 
podglądają się, węszą. To wojna domowa, tak ona wygląda. Usiadłem blisko 
okna, a oni zaraz 
- 
proszę zmienić miejsce, jest pan widoczny z ulicy, w
ten 
sposób łatwo w pana trafić. Przejeżdża samochód, zatrzymuje się, słychać
strzały. Kto to był 
- 
oni czy tamci? A kim
dzisiaj są oni, a kim nie
-
oni, ci inni, 
którzy są przeciw tamtym, bo są za tymi? Samochód odjeżdża, szczekają psy, 
całą
noc  w  Addis  Abebie  szczekają  psy,  jest  to  psie  miasto,  pełne
psów 
rasowych i zdziczałych, sk
ołtunionych, zjadanych przez
robactwo i malarię.
Niepotrzebnie powtarzają, abym uważał: żadnych
adresów ani nazwisk, ani 
nawet nie opisywać twarzy, ani że
wysoki, że niski, że chudy, czoło jakie, że 
ręce mu, że spojrzenie, a nogi to, kolana, już nie ma pr
zed kim na kolanach.
e
F.
:
To był mały piesek rasy japońskiej. Nazywał się
Lulu. Miał prawo spać w 
łożu cesarskim. W czasie różnych
ceremonii uciekał cesarzowi z kolan i siusiał 
dygnitarzom na
buty. Panom dygnitarzom nie wolno było drgnąć ani zrobić
żadn ego gestu, kiedy poczuli, że mają mokro w bucie. Moją
funkcją było 
chodzić między stojącymi dygnitarzami i ocierać
im mocz z butów. Do tego 
służyła ściereczka z atłasu. To było
moim zajęciem przez dziesięć lat.
L.C.
:
Cesarz  spał  w  łożu  z  jasnego  orzecha, 
bardzo  obszernym.  Był  tak 
drobny i kruchy, że ledwie go się widziało, ginął w pościeli. Na starość zmalał 
jeszcze  bardziej,  ważył  pięćdziesiąt  kilo.  Jadł  coraz  mniej  i  nigdy  nie  pił 
alkoholu. Sztywniały mu kolana i kiedy był sam, powłóczył nogami i kołysał
się 
na boki, jakby szedł na szczudłach, ale kiedy wiedział, że ktoś na niego patrzy, 
największym wysiłkiem zmuszał mięśnie do pewnej elastyczności, tak aby 
poruszanie się jego było godne i aby postać imperialna mogła utrzymać się w 
możliwie nienagannym pionie. Każdy krok był walką między powłóczeniem a 
godnością, między przechyłem a pionem.
Dostojny pan nigdy nie zapominał o swoim starczym defekcie, którego nie 
chciał ujawniać, aby nie osłabić prestiżu i powagi Króla Królów. Ale my, służba 
sypialni, którzy
mogliśmy
go podglądać, wiedzieliśmy, ile wysiłków kosztują 
go  te  starania.  Miał  zwyczaj  sypiać  krótko  i  wstawać  wcześnie,  kiedy
na 
dworze  było  jeszcze  ciemno.  W  ogóle  sen  traktował  jako
ostateczność 
niepotrzebnie zabierającą mu czas, który wolałby
przezna   czyć na rządzenie i 
reprezentację. Sen to był prywatny, kameralny wtręt w życie, mające upływać 
wśród dekoracji i świateł. Dlatego budził się jak gdyby niezadowolony
z tego, 
że spał, zniecierpliwiony samym faktem spania, i dopiero dalsze czynności 
dnia prz   ywracały mu wewnętrzną równowagę. Dodam jednak, że cesarz nigdy 
nie  objawiał  najmniejszego  zdenerwowania,  gniewu,  złości  czy  frustracji. 
Mogłoby
się zdawać, że takich stanów nigdy nie doznaje, że ma nerwy
zimne i 
martwe jak stal albo że nie ma ich wcale. Była to
cecha wrodzona, którą pan 
nasz umiał rozwinąć i wydoskonalić w myśl zasady, że w polityce nerwy są 
oznaką  słabości,
która  stanowi  zachętę  dla  przeciwników  i  ośmiela 
podwładnych do pokątnego dowcipkowania. A pan wiedział, że dowcip to 
niebezpieczna f
orma opozycji, i dlatego trzymał swoją
psychikę w nienagannej 
normie. Wstawał o czwartej, o piątej, a gdy wyjeżdżał z wizytą za granicę, 
nawet o trzeciej w
nocy. Później, kiedy robiło się w kraju coraz gorzej, coraz
częściej wyjeżdżał, cały pałac zajmował 
się tylko szykowaniem cesarza do 
nowych podróży. Po przebudzeniu naciskał
dzwonek przy nocnym stoliku 
- 
na 
ten dźwięk czekała już
czuwająca służba. W pałacu zapalano światła. Był to 
sygnał
dla cesarstwa, że najdostojniejszy pan rozpoczął nowy dzień.
Y.M.
:
Cesarz  rozpoczynał  dzień  od  słuchania  donosów.  Noc
jest 
niebezpieczną porą spiskowania i Hajle Sellasje wiedział,
że to, co dzieje się w 
nocy, jest ważniejsze od tego, co dzieje
się w dzień, w dzień miał wszystkich na 
oku, a w nocy było
to niemożliwe. Z tego też powodu przykładał do rannych 
donosów wielkie znaczenie. Tu chciałbym wyjaśnić jedną rzecz:
czcigodny pan 
nie miał zwyczaju czytania. Dla niego nie istniało słowo pisane i drukowane, 
wszystko trzeba było referować mu ustnie. Pan nasz nie miał szkół,
jego 
jedynym  nauczycielem 
- 
i  to  tylko  w  dzieciństwie 
- 
był  francuski  jezuita
monsignore  Jerome,  późniejszy  biskup  Hararu  i  przyjaciel  poety  Arthura 
Rimbauda. Duchowny ten nie zdążył wpoić cesarzowi nawyku czytania, co 
zresztą było tym trudniejsze, że
Haj le Sellasje już od lat chłopięcych zajmował 
odpowiednie
stanowiska  kierownicze  i  nie  miał  czasu  ma  systematyczne 
lektury. Ale wydaje mi się, że chodziło nie tylko o brak czasu
i nawyku. Zwyczaj 
ustnego  referowania  miał  tę  zaletę,  że  w
razie  potrzeby  cesarz
mógł 
oświadczyć, iż dostojnik taki to
a taki doniósł mu zupełnie co innego, niż miało 
to miejsce w
rzeczywistości, a ten nie mógł bronić się nie mając żadnego
dowodu na piśmie. Tak więc cesarz odbierał od swoich podwładnych nie to, co 
oni mu mówili, ale to, co jego zdaniem
powinno być powiedziane. Czcigodny 
pan  miał  swoją  koncepcję  i  do  niej  dopasowywał  wszystkie  sygnały 
dochodzące z otoczenia. Podobnie było z pisaniem, bo monarcha nasz nie tylko
nie  korzystał  z  umiejętności  czytania,  ale  także  nic  nie  pis
ał  i  niczego 
własnoręcznie nie podpisywał. Choć rządził przez pół
wieku, nawet najbliżsi 
nie wiedzą, jak wyglądał jego podpis.
W godzinach urzędowania przy cesarzu obecny był zawsze
minister pióra, 
który notował wszystkie jego rozkazy i polecenia. Wyjaśnię
tu, że w czasie 
roboczych audiencji dostojny
pan mówił bardzo cicho, ledwie tylko poruszając 
wargami. Minister pióra stojąc o pół kroku od tronu zmuszony był przybliżać 
ucho  do  ust  imperialnych,  aby  usłyszeć  i  zanotować  decyzję  cesarza.  W 
dodatku  słowa  ce
sarza  były  z  reguły  niejasne  i  dwuznaczne,  zwłaszcza 
wówczas, gdy nie chciał zająć wyraźnego stanowiska, a sytuacja wymagała, 
aby dał swoją opinię. Można było podziwiać zręczność monarchy. Zapytany 
przez
dostojnika o decyzję imperialną, nie odpowiadał wpro
st, ale
odzywał się 
głosem tak cichym, że docierał tylko do przysuniętego blisko, jak mikrofon, 
ucha ministra pióra. Notował on
skąpe i mgliste pomruki władcy. Reszta była 
już  tylko  kwestią  interpretacji,  a  ta  była  sprawą  ministra,  który  nadawał
decyzji fo
rmę pisemną i przekazywał ją niżej. Ten, kto kierował ministerstwem 
pióra, był najbliższym zaufanym cesarza i miał potężną władzę. Z tajemnej 
kabały słów monarszych mógł on układać dowolne decyzje. Jeżeli posunięcie 
cesarskie  olśniewało  wszystkich  trafnośc
ią  i  mądrością,  było  kolejnym 
dowodem na nieomylność wybrańca Boga. Jeżeli natomiast gdzieś z powietrza, 
gdzieś  z  kątów  zaczynał  dobiegać
monarchę  szmerek  niezadowolenia, 
dostojny pan mógł wszystko zrzucić na głupotę ministra. Ten ostatni był 
najbardziej
    z
nienawidzoną  osobistością  dworu,  ponieważ  opinia  będąc
przekonana  o  mądrości  czcigodnego  pana  właśnie  ministra  obwiniała  o 
decyzje złośliwe i bezmyślne, jakich było bez liku.
Co  prawda  wśród  służby  szeptano,  dlaczego  Hajle  Sellasje  nie
zmieni 
ministra, ale
w pałacu pytania mogły być zadawane
tylko z góry w dół, nigdy 
odwrotnie. Właśnie kiedy po raz
pierwszy rzucono głośno pytanie biegnące w 
odwrotnym  niż
dotychczas  kierunku,  było  to  sygnałem,  że  wybuchła 
rewolucja. 
Ale wybiegam w przyszłość, a muszę wrócić
do tej chwili
porannej, kiedy na 
stopniach pałacu ukazuje się cesarz i rusza
na wczesny spacer. Wchodzi do 
parku. To jest właśnie moment, w którym zbliża się do niego szef wywiadu 
pałacowego
  - 
Solomon Kedir i składa swoje doniesienia. Cesarz idzie alejką,
  o 
krok za nim Kedir, który mówi i mówi. Kto z kim
spotkał się, gdzie to było, o 
czym rozmawiali. Przeciw komu
paktują. Czy można to uznać za spisek. Kedir 
informuje też
o pracy wydziału szyfrów wojskowych. Wydział ten, należący
do 
urzędu Kedira, odczytuje
zaszyfrowane rozmowy, jakie
prowadzą między sobą 
dywizje 
- 
warto wiedzieć, czy nie lęgnie się tam myśl wywrotowa. Dostojny 
pan o nic nie pyta, niczego nie komentuje, idzie i słucha. Czasem zatrzyma się 
przed
klatką z lwami, aby rzucić im podany przez służ
bę udziec cielęcy. Patrzy 
na lwią drapieżność i wtedy uśmiecha się. Potem
zbliży się do uwiązanych na 
łańcuchu lampartów i da im żeber wołowych. Tu pan musi być uważny, bo 
podchodzi blisko
do drapieżników, które potrafią być nieobliczalne. Wreszcie
idzie dalej, a za nim ciągnący swoje doniesienia Kedir. W pewnej chwili pan 
kiwa głową i jest to znak dla Kedira, że ma
się oddalić. Składa ukłon i znika w 
alejce  cofając  się  w  ten
sposób,  aby  nie  obrócić  się  tyłem  do  monarchy. 
Dokładnie wtedy wychodzi spod drzew
a czekający już minister przemysłu
  i 
handlu 
- 
Makonen Habte
-
Wald. Zbliża się do odbywającego
  spacer  cesarza  i  
idąc o krok za nim składa mu doniesienie.
Habte
-
Wald  ma  prywatną  sieć  donosicieli,  którą  utrzymuje  z
powodu 
zżerającej go pasji intryganctwa, a także aby przypodobać się czcigodnemu 
panu.  Teraz  on  na  podstawie  meldunków  opowiada  cesarzowi  przebieg 
ostatniej nocy. Nasz pan
znowu o nic nie pyta i niczego nie komentuj